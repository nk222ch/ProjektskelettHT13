# Resebyrån GoWorld.com
Projektmedlemmar: 
[Niklas Krook (nk222ch)](https://github.com/nk222ch)

[Körbar version av projektet](https://github.com/nk222ch/ProjektskelettHT13/tree/GoWorld/GoWorld)

*Länken kommer att uppdateras löpande.*

# Introduktion
En nätbaserad resebyrå kan se ut på en hel del olika sätt, och tillhandahålla tjänster i varierande grad av 
användarvänlighet och komplexitet. Men vilka är de essentiella delarna för en funktionell reseportal? I detta 
projekt ska jag skapa en stilren, genomtänkt och (förhoppningsvis) estetiskt tilltalande webbsida för det 
fiktiva företaget GoWorld.com – en resebyrå på framfart i den digitala världen.

En resebyrå är pga. blandningen av information, användarval samt bilder ett bra val som projekt. Idén baserades 
ursprungligen på en webshop, då produkter och säljverksamhet är ett intressant område.

Arbetet kommer att utföras av mig, Niklas krook, utan utomstående hjälp.


## Innehåll
Eftersom syftet med webbsidan är att ge en tydlig och överskådlig bild av vad en resebyrå kan erbjuda, så måste 
webbsidan uppfylla följande krav:

1. Anpassning för mobila enheter.
2. Utskriftsvänliga sidor.
3. Lättnavigerad struktur.

För att kunna säkerställa att följande mål uppnås, så har projektet som ambition att använda följande tekniker på 
de området där de är relevanta:

## Tekniker

1. En ”Image map” där användaren ska kunna klicka på en välkomstsidas olika ikoner för att kunna ta sig till det 
   land/region som är relevant för denne.

2. Ett formulär där användaren får välja diverse alternativ för att kunna boka en flyg, tåg eller bussbiljett till 
   ett visst resmål.

3. Ett fotoalbum kommer att eftersträvas. Målet är en sida där användaren kan titta på bilder föreställande resmål
   och/eller hotell på orten.

4. Information om priser och destinationer kommer att visas med hjälp av tabeller.

Ytterligare detaljer kan komma att läggas till beroende på om tidsplanen tillåter. Realistiska inslag som t.ex 
reklambanners från relevanta (fiktiva) företag är ett exempel.

## Begränsningar

- De olika länkarna i min image map kommer att leda till samma huvudportal. I ett kommersiellt projekt så skulle 
  däremot användaren skickas till sidor där språk, kontaktinformation, priser etc. stämt överrens med valet som 
  gjorts på den ovannämnda portalen.

- Formulärdata kommer inte att behandlas eller på något annat sätt manipuleras av en webbserver, då detta ligger 
  utanför projektets mål.

- Fotoalbumet kan komma att variera i funktionalitet beroende på teknikens komplexitet.

- På en kommersiell sida bör tabeller kunna uppdateras med hjälp av databaser för att visa korrekt samt uppdaterad 
  information. Detta ligger bortom projektets räckvidd.

## Tidsplanering

Se bifogat PDF-dokument. På grund av tidsbrist så kommer projektet att arbetas på i den takt som tillåts, dvs. så 
snabbt som möjligt. Fokus kommer att ligga på en logisk struktur av HTML samt CSS-innehåll, för att sedan justera 
detaljer i ett senare skede.

Länk till PDF: https://docs.google.com/file/d/0By_e0UgElhxMeU12UURmVnFLTWc/edit?usp=sharing

